# Refleksjonsrapport - Programmering med KI

## 1. Gruppeinformasjon

**Gruppenavn:** SG-LOTTE

**Gruppemedlemmer:**

- Lotte Picard - lotte.m.picard@himolde.no

**Dato:** 05.12.2025

---

## 2. Utviklingsprosessen

### 2.1 Oversikt over prosjektet

Oppgaven var å utvikle en applikasjon og bruke KI som agent gjennom hele prosjektet, fra planlegging til ferdig app. Jeg valgte et tema innen helse og trening. Målet mitt var å lage en webapplikasjon som skulle fungere som en personlig trener, der brukeren får tilpassede treningsprogrammer og måltidsplaner, ved hjelp av kunstig intelligens. Aller helst kunne jeg tenkt meg at det blir en mobilapp i framtiden. Brukeren skal i appen opprette en bruker og legge inn noen ønsker og behov, og registrerer deretter måltidene og logger treningsøktene, og framgangen skal kunne vises i dashboard slik at brukeren får en visuell oversikt.

Hovedmålet med applikasjonen var å gi brukeren et rimelig alternativ til en personlig trener, eller rett og slett en enklere måte å få mer struktur på treningen i hverdagen. Tanken var at en slik app, om ved hjelp av kunstig intelligens laget egnede treningsplaner og måltidsplaner, skulle kunne være et bra verktøy for å lettere kunne både strukturere og opprettholde ulike helse- og treningsmål.

### 2.2 Arbeidsmetodikk

Siden jeg jobbet alene, var det ingen oppgaver å fordele. Kommunikasjon og hjelp fra faglærere foregikk via Teams. Utover bruk av Gemini CLI til selve oppgaven, brukte jeg chatGPT til å validere proposal-fila mi, og til å spørre om ting jeg lurte på underveis.

### 2.3 Teknologi og verktøy

- Frontend:
  Next.js 14+ (App Router)
  TypeScript
  Tailwind CSS
  Zustand (state management)
  shadcn/ui (komponentbibliotek)
  Recharts (visualiseringer)
  React Hook Form + Zod (skjema og validering)
- Backend:
  FastAPI (Python)
  SQLAlchemy (ORM)
  Alembic (migrasjoner)
  Pytest (testing)
  OpenAPI/Swagger (API-dokumentasjon)
- Database:
  Supabase (PostgreSQL)
  Supabase Auth
  Supabase Realtime
  JSONB-felter
  RLS (Row Level Security)
- KI-verktøy:
  Gemini CLI, GPT-5]
- Andre verktøy:
  Stitch (UI/UX-design)
  Vercel (hosting, deployment, CI/CD)
  BMAD-metodikk (4-fase prosjektmetode)
  Git + GitHub (versjonskontroll)
  Figma (brukergrensesnitt, wireframes)
  SSL/CDN (via Vercel)
  Monitoring/Analytics (f.eks. for feilhåndtering og ytelse)

### 2.4 Utviklingsfaser

Prosjektet startet med at vi skulle lage en proposal.md-fil, der vi skulle beskrive hele prosjektet. Denne ble så vurdert av faglærer. Mitt første utkast til proposal hadde en del mangler som måtte rettes opp før jeg kunne starte jobben i Gemini:![1764839402799](image/refleksjonsrapport/1764839402799.png)

Etter veiledningstime med faglærer og videre arbeid med innholdet i proposal-fila, ga jeg fila til chatGPT for en siste vurdering av innholdet. Deretter var proposal.md klar til bruk, og jeg klonet ned prosjektet som var opprettet til oss i GitHub, og inn i Visual Studio Code for å jobbe med prosjektet, med BMAD-metoden i Gemini CLI.

De fire fasene vi jobbet med i BMad-metoden var

Fase 1 Analysis
Fase 2 Planning
Fase 3 Solutioning
Fase 4 Implementation

**Fase 1: Analysis**

Startet her med brainstorming med Gemini sin analyst agent (bmad-agent-bmm-analyst). Jeg gjennomførte først tre brainstorminger, men de to første implementerte jeg rett i proposal. De gikk på å sjekke om det var tekniske spesifikasjoner eller andre ting jeg hadde oversett. Den siste brainstorming-sesjonen fikk jeg lagret og samlet i "Fase-1-analysis"-folderen. Jeg valgte "greenfield"-prosjekt, level 3-prosjekt og alternativet "full analyse" for mine brainstorminger. Under er utdrag av brainstormingsesjonene, med noen av temaene jeg så på sammen med analyseagenten:

![1764843729489](image/refleksjonsrapport/1764843729489.png)

![1764844114443](image/refleksjonsrapport/1764844114443.png)

![1764844151497](image/refleksjonsrapport/1764844151497.png)

![1764844193554](image/refleksjonsrapport/1764844193554.png)

![1764844303490](image/refleksjonsrapport/1764844303490.png)

![1764844374319](image/refleksjonsrapport/1764844374319.png)



Her ville Gemini oppdatere proposal, og jeg bekreftet. Vi gikk gjennom noen punkter og Gemini forbedret proposal-dokumentet mitt med de nye forslagene. Egentlig skulle jeg ha laget egne brainstorming-filer for alle sessions, og heller lenket dem opp i proposal for en mer ryddig logging av prosessen. Dette fant jeg ut på et senere tidspunkt, men hadde da kommet et stykke videre i prosessen og valgte å beholde resultatet av brainstormingen slik det allerede var.


![1764845159701](image/refleksjonsrapport/1764845159701.png)

![1764845263447](image/refleksjonsrapport/1764845263447.png)



Neste steg var reaserch med Gemini sin analyst agent (bmad-agent-bmm-analyst), som analyserte de tekniske spesifikasjonene og valg av verktøy/programmer. Resultatet var en reaserch.md-fil.

![1764845784785](https://file+.vscode-resource.vscode-cdn.net/c%3A/IT_studier/IBE160_Programmering_med_KI/Prosjektmappe/refleksjonsrapport/image/refleksjonsrapport/1764845784785.png)

![1764845964908](image/refleksjonsrapport/1764845964908.png)



Kjørte en ny brainstorming-sesjon etter research, for å sjekke om det fremdeles var noe jeg burde ha tenkt på eller tatt hensyn til.

![1764846506038](image/refleksjonsrapport/1764846506038.png)

![1764846537801](image/refleksjonsrapport/1764846537801.png)

![1764846580788](image/refleksjonsrapport/1764846580788.png)

![1764846928260](image/refleksjonsrapport/1764846928260.png)

![1764846959615](image/refleksjonsrapport/1764846959615.png)

![1764847044576](image/refleksjonsrapport/1764847044576.png)



Målet for Fase 1- Analysis var å få ut en product-brief.md fil. Det gjorde jeg ved å benytte Gemini sin analyst agent (bmad-agent-bmm-analyst), og bruke proposal.md og brainstorming-sasjonene. Resultatet ble  product-brief-AI Fitness & Meal Planner-søndag 9. november 2025.md, som ligger i "Fase-1-analysis"-folderen. Alle resultatfilene ble validert av Gemini før jeg anså meg ferdig med fasen.

**Fase 2: Planning**

Her var målet å få på plass designet jeg ville at appen skulle ha. Startet med å lage en PRD.md-fil ved hjelp av Gemini sin agent-bmm-pm

![1764854281418](image/refleksjonsrapport/1764854281418.png)

![1764854339105](image/refleksjonsrapport/1764854339105.png)

![1764854379137](image/refleksjonsrapport/1764854379137.png)



Laget et par ulike versjoner av PRD.md før jeg sa meg fornøyd. Var tidvis vanskelig å styre Gemini dit jeg spurte om.

![1764855013268](image/refleksjonsrapport/1764855013268.png)

![1764855088719](image/refleksjonsrapport/1764855088719.png)



Deretter kjørte jeg en validering av PRD.md-fila. Gemini oppdaget flere kritiske punkt:

![1764855223791](image/refleksjonsrapport/1764855223791.png)

![1764856069723](image/refleksjonsrapport/1764856069723.png)



Jeg måtte gjennom flere runder med retting og ny validering.

![1764856136595](image/refleksjonsrapport/1764856136595.png)



Etter at Gemini hadde gått gjennom og fikset alle kritiske funn i PRD.md og epics.md var neste steg ux designer. Under er noe av dialogen med Gemini:

![1764856664892](image/refleksjonsrapport/1764856664892.png)

![1764856697395](image/refleksjonsrapport/1764856697395.png)

![1764856935495](image/refleksjonsrapport/1764856935495.png)

![1764857070575](image/refleksjonsrapport/1764857070575.png)

![1764857151207](image/refleksjonsrapport/1764857151207.png)

Det viser seg at Gemini takler massive mengder skrivefeil og ufullstendige setninger, og vi kom et skritt videre i prosessen:

![1764857218626](image/refleksjonsrapport/1764857218626.png)

![1764857311919](image/refleksjonsrapport/1764857311919.png)

![1764857392379](image/refleksjonsrapport/1764857392379.png)

![1764857416768](image/refleksjonsrapport/1764857416768.png)

![1764857468002](image/refleksjonsrapport/1764857468002.png)



Basert på dialogen med Gemini fikk jeg noen forslag å se på. Jeg likte ingen av disse, men prøvde en stund til før jeg hadde et ok resultat jeg kunne videreutvikle i Stitch:

![1764857647371](image/refleksjonsrapport/1764857647371.png)



I Stitch var det veldig enkelt å utvikle videre. Jeg jobbet ganske lenge med ulike varianter av samme tema, med whitemode og darkmode. Ønsket et stilrent og ganske enkelt design, som forhåpentlig kunne appelere både til kvinner og menn. Her er resultatet i darkmode:

Onboardingsidene:

![1764857894017](image/refleksjonsrapport/1764857894017.png)

![1764857918808](image/refleksjonsrapport/1764857918808.png)

![1764857954487](image/refleksjonsrapport/1764857954487.png)

![1764857994682](image/refleksjonsrapport/1764857994682.png)

![1764858066401](image/refleksjonsrapport/1764858066401.png)Siste steg i onboardingen har animasjon mens den laster.

Dashboard oppstartside:

![1764858165894](image/refleksjonsrapport/1764858165894.png)

Profilside:

![1764878526570](image/refleksjonsrapport/1764878526570.png)

Settings:

![1764878632620](image/refleksjonsrapport/1764878632620.png)

Workoutplan:

![1764878966170](image/refleksjonsrapport/1764878966170.png)![1764879040275](image/refleksjonsrapport/1764879040275.png)

Rask logging av uplanlagte måltider:

![1764879134071](image/refleksjonsrapport/1764879134071.png)

Progresjon og historikk:

![1764879195568](image/refleksjonsrapport/1764879195568.png)

Måltidsplanlegger:

![1764879292100](image/refleksjonsrapport/1764879292100.png)

Feedback
![1764879368391](image/refleksjonsrapport/1764879368391.png)

Avansert oppskrift

![1764879445185](image/refleksjonsrapport/1764879445185.png)



Etter å ha jobbet ferdig i Stitch la jeg resultatet i forma av html-filer i mappen 'wireframes', og ba Gemini om å bruke dem i den videre prosessen. Det ble litt frem og tilbake, men så ut til å fungere.

![1764880316238](image/refleksjonsrapport/1764880316238.png)

![1764880216384](image/refleksjonsrapport/1764880216384.png)



Valideringsprosessen avdekket at det måtte justeres en del fargemessig for at det skulle bli helhetlig. Gemini gjorde dette for meg:

![1764880515335](image/refleksjonsrapport/1764880515335.png)



Jobbet også med annen feilretting, og gikk gjennom punktene under en etter en:

![1764880682225](image/refleksjonsrapport/1764880682225.png)



Noen ideer tenkte jeg kunne komplisere unødig, og valgte å ikke implementere dem:

![1764880872595](image/refleksjonsrapport/1764880872595.png)



Etter å ha fullført ux design og validert dokumentene satt jeg igjen med tre filer ( ux-design-specification.md, ux-color-themes.html og ux-design-directions.html), i tillegg til mine egne html-filer i wirefames-mappen. Jeg var litt usikker på om Gemini ville forholde seg kun til designet jeg hadde lagret i wireframes slik jeg ønsket, men fikk hjelp av faglærer til å komme meg til neste fase, som var solutioning.

**Fase 3: Solutioning**

Denne fasen gikk forholdsvis raskt og uten store feilmeldinger eller andre problemer, og var gjort på en kveld.

Første oppgave var å få architect-agenten til å lage en arkitekturbeskrivelse ved å kjøre /run-agent-task architect *create-architecture. Det viste seg i etterkant at jeg hadde noen feil der som kunne gitt store problemer i neste fase. Supabase user management functionality var satt til lokal, mens det egentlig skulle vært en remote DB. Dette ble oppdaget av faglærer, og jeg fikk hjelp til å rette det opp. Det samme gjaldt henvisning til feil KI modell. Fikk rettet dette fra chatGPT til Pydantic AI framework with Gemini 2.5 pro/flash.

Neste skritt var å be project manager-agenten om å lage en epics.md-fil ved å kjøre /run-agent-task pm *create-epics-and-stories. Fikk da en fil der brukerhistoriene fra PRD-fila var omgjort til implementerbare brukerhistorier.

Kjørte så kommandoen /run-agent-task tea *test-design, slik at test engineer agenten laget testdesign.

Til sist var det architect-agenten som skulle kjøre en kvalitetssikring av arkitekturen. Dette gikk fint og prosjektet var nå klart for siste del, som er implementeringen.

**Fase 4: Implementation**

Her var første trinn å få opprettet sprint-status-fila, som resten av implementeringen skulle bygge på. Prosjektet mitt hadde 3 epics, med henholdsvis 5,5 og 4 stories i hver av dem. Sprint-status-fila ble nå en oversikt over progresjonen i implementeringen, både for meg og Gemini.

![1764888992323](https://file+.vscode-resource.vscode-cdn.net/c%3A/IT_studier/IBE160_Programmering_med_KI/Prosjektmappe/refleksjonsrapport/image/refleksjonsrapport/1764888992323.png)

I mplementeringsfasen skulle vi bruke Scrum Master-agenten til å lage en teknisk kontekst for hver epic og kjøre en validering etterpå. Deretter skulle vi kjøre en og en story tilhørende aktuell epic, etter oppskriften i project plan.

![1764917009173](image/refleksjonsrapport/1764917009173.png)

Her gjorde jeg først en stor feil, ved å la Gemini kjøre alle epics på en gang. Det ble ikke bra, og ble en altfor stor oppgave for Gemini å takle. Ble stående fast her en god stund. Jeg hadde, som nevnt tidligere, ikke husket å lage meg bruker og prosjekt i Supabase, og det gjorde at hverken backend eller frontend fungerte slik det skulle. Etter veiledning fra faglærer laget jeg meg en bruker og opprettet prosjekt i Supabase, slik at jeg kunne legge inn url og API nøkler i frontend og backend, laget en ny grein i git, og startet på nytt derfra, med epic 1.

Det ble likevel en tung prosess å komme seg gjennom epic 1. Jeg hadde en god del problemer med alle fem stories i epic 1. Det gikk stort sett fint å kjøre og validere create-story og create-story-context, men develop story, der story skulle implementeres var ofte mer trøblete. Det ble runde på runde der modellen ofte gikk tom for kapasitet, og jeg var tvunget til å bytte bruker. Etter hvert fikk jeg gjennom alle stories i epic en, og kunne kjøre epic-retrospective for epic 1. Retrospektiv oppsummeringsrapport viste at det var en god del forbedringspunkter å ta med seg videre:

![1764931894765](image/refleksjonsrapport/1764931894765.png)

Etter endt gjennomføring av epic 1 testet jeg backend og frontend, og fikk opp en lokal nettside uten feilmelding.

![1764917790265](image/refleksjonsrapport/1764917790265.png)

Starten på epic 2 ble like vanskelig. I skrivende stund har jeg jobbet med story 2-1 på andre dagen, og ser ikke ut til å komme gjennom problemet uten hjelp. Har slettet og startet på nytt flere ganger, i tillegg til å spørre Gemini om nærmere forklaringer og forsøkt å utføre det Gemini foreslår. Målet er å få til en fungerende app innen fristen for  levering av selve prosjektet.

![1764889456185](image/refleksjonsrapport/1764889456185.png)

## 3. Utfordringer og løsninger

### 3.1 Tekniske utfordringer

Jeg hadde ved et par tilfeller i starten problemer med git og det å holde kontroll på greiner og merging. Fikk hjelp av faglærere da jeg sto fast, og lærte meg bedre underveis hvordan det fungerte.

Vil si at den største tekniske utfordringen var implementeringen. Har stått fast utallige ganger her, og manglende kompetanse på systemverktøy gjør det vanskelig å løse en del av problemene. Jeg har fått mye hjelp av faglærer her også, i tillegg har jeg spurt Gemini om forklaringer på det som skjer, og ofte tidvis fått noen forklaringer der. I tillegg har jeg googlet, og limt inn tekst fra gemini til chatGPT for å få en bedre forklaring på hva som foregår i kulissene mens Gemini jobber.

**Utfordring 1: Implementering av backend og frontend**

- Problem: Havnet i en evig loop ved forsøk på å implementere
- Løsning: Fikk hjelp av faglærer. Problemet skyldtes manglende bruker i Supabase
- KI sin rolle: Gemini forsøkte nok å forklare, men jeg klarte ikke å forstå problemet.

**Utfordring 2: Epic 2 forårsaker problemer i frontend og backend**

- Problem: Etter å ha startet på epic 2 får jeg igjen feilmelding på siden min, og forsøk på implementering av story 2-1 går i loop

  ![1764932480227](image/refleksjonsrapport/1764932480227.png)![1764932508997](image/refleksjonsrapport/1764932508997.png)
- Løsning: Ingen løsning i skrivende stund, Sender feilmeldingen til Gemini, men den klarer ikke å fikse det. Ser ut til å ha kommet dit at jeg ikke lenger får en feilmelding:

  ![1764933352471](image/refleksjonsrapport/1764933352471.png)
- KI sin rolle: KI (Gemini) kjører tom modellene i forsøk på å gjennomføre implementeringen av story 2-1, og gjør veldig mange endringer på masse filer, noe som gjør at jeg føler jeg mister både kontroll og oversikten. Det samme gjelder feilsøking av backend og frontend.

### 3.2 Samarbeidsutfordringer

Ikke aktuelt.

### 3.3 KI-spesifikke utfordringer

Jeg syns det til tider var utfordrende at man kan sende samme prompt til Gemini og få ulikt resultat hver gang. Dette gjaldt spesielt valideringsoppgavene, men også andre promter jeg sendte til Gemini. Noen ganger var det til hjelp å bare slette det som var blitt feil, og starte på nytt. Vi fikk råd om å ikke fortsette med å be AI om å rette opp der det var blitt feil, og heller starte seansen om igjen. Dette hjalp meg i de fleste tilfeller, men ofte måtte jeg prøve flere ganger før det ble rett. Et annet råd vi fikk som også hjalp var å slette minnet til Gemini fra sesjonen som ikke ble vellykket før man prøvde igjen. Ofte ble det plutselig rett, etter å ha forsøkt uten å lykkes noen ganger. Særlig før en validering ble det viktig å starte en ny blank sesjon, for at Gemini skulle bli litt mer kritisk til eget arbeid Det føltes også som at pro-versjonen av Gemini håndterte oppgavene bedre enn Flash-versjonen. Jeg syns jeg fikk flere problemer da jeg hadde nådd brukergrensen for pro-versjonen. Da jeg i tillegg nådde brukergrensen i flash-versjonen ble det nødvendig å bytte mellom to brukere for å slippe å bli utestengt i mange timer. Det var også ulikt om agenten bare fortsatte til neste oppgave uten å gi meg sjansen til å evaluere oppgaven jeg hadde bedt om, eller om den bare gjorde oppgaven jeg ba om og ventet på neste. Noen ganger førte det til at jeg måtte avbryte og be Gemini om å slette den nye oppgaven den hadde begynt på. Her syns jeg pro var bedre. Det største problemet oppsto ved implementeringen, og det faktum at når Gemini ikke fikk kjørt ferdig dev-story ble den gående i en loop og endret masse filer, slik at jeg ikke følte meg trygg på hva jeg burde commite og ikke. Det kunne fort bli over 30 endrede filer på en prosess som enten gikk i loop, eller ble avbrutt pga at kapasiteten på både pro og flash ble oppbrukt.

## 4. Kritisk vurdering av KI sin påvirkning

### 4.1 Fordeler med KI-assistanse

For en bruker som meg, som har lite eller ingen erfaring med programmering eller programvareutvikling er KI-assistansen revolusjonerende. Fra å ikke kunne hverken forstå eller ha evne til å delta i utvikling av en applikasjon, har jeg nå mulighet både til å forstå mer av prosessen, og også kunne følge hele løpet og være del av å utvikle en applikasjon selv. Det å kunne forklare med egne ord hva man vil ha i utviklingsprosessen, gjør det mulig å løse oppgaver jeg ikke tidligere har kunnet gjøre. Det øker også kompetansen på ulike programmeringsspråk, da man kan følge prosessen etter å ha skrevet inn promptet.

**Effektivitet og produktivitet:**
For egen del vil jeg påstå at alle ledd i utviklingen av en applikasjon gikk raskere ved bruk av KI. Det meste av dette arbeidet hadde ikke vært gjennomførbart uten KI for mitt vedkommende, og vil uansett tro at hele denne prosessen med å produsere en applikasjon, og også dette med validering og feilsøking ved hjelp av KI vil være en stor tidsbesparelse for de fleste. Ved hjelp av KI kan man lese gjennom enorme mengder med data på kort tid, og finne feil og mangler på et tidlig stadie i utviklingen. I praksis vil jeg tro at besparelsen er enorm, både med tanke på tid og kostnader.

**Læring og forståelse:**
Jeg lærte mye om både bruk av ulike verktøyer og programmer, og om hva det vil si å lage en applikasjon. Alt dette var helt nytt for meg før vi startet, og KI gjorde det mulig å kunne følge en slik prosess uten å ha utviklerbakgrunn. De klare oppdelte målene gjorde det lettere å forstå prosessen. Man fikk også mulighet til å spørre om hjelp underveis hvis noe gikk galt. Det var helt avgjørende for å klare å gjennomføre.

**Kvalitet på koden:**

KI sørget for en effektiv og ryddig kode, så vidt jeg kunne forstå. Man slipper utfordringen med at ulike programmerere lager sine egne varianter som det senere er vanskelig for en annen å nøste opp i. Ut fra min forståelse er kodekvaliteten stor sett veldig bra ved bruk av KI.

Jeg kodet ikke noe på egenhånd i dette prosjektet, ga kun prompter til KI, men så at Gemini rettet en del av sine egne feil underveis.. Har ingen spesielle eksempler på dette.

### 4.2 Begrensninger og ulemper

Det kan være veldig krevende å vurdere resultatet fra kjøringer i modellen når man ikke har erfaring med utvikling. Det er nødvendig å kunne ha et kristisk øye på resultatet, og ofte er det nødvendig å styre KI i ønsket retning. Selv om det er KI som utfører de fleste handlingene måtte man hatt god innsikt i programmering og utvikling for å lykkes med dette på egenhånd ved hjelp av KI.
Det vil også alltid være et spørsmål om opphavsrett og GDPR som man må ta hensyn til ved bruk av KI.

**Kvalitet og pålitelighet:**

Siden jeg ikke har så stor erfaring med programmering ble det vanskelig for meg å vurdere kodene Gemini produserte. Løsningen for meg ble å validere ved å /clear sesjonen jeg hadde jobbet i, og starte ny Gemini for å validere der. Jeg limte også noen koder inn i chatGPT hvis det var problemer, for å få en helt uavhengig vurdering på hva Gemini hadde gjort.

**Avhengighet og forståelse:**

Jeg ble helt klart for avhenging av KI i dette prosjektet, spesielt når det gjaldt den tekniske delen, som jeg ikke har noen erfaring med selv. Jeg ble nødt til å stole litt for mye på at KI gjorde jobben der. Det som gjorde at jeg kunne henge med og ta noe styring var de klare målene i prosjektplanen, og valideringsoppgavene. Ved å lese resultater av rapportene KI genererte i alle ledd kunne jeg be om endringer og opprettinger der jeg så det var behov. For min del kunne det nok vært nyttig å ha jobbet noe med disse prosessene uten KI, for å bedre skjønne hva som skjer. Det utføres veldig store oppgaver på kort tid, og selv om man kan lese i loggen underveis er det fort å falle litt av. Selve ideen og det å bestemme hvordan man ønsket at appen skulle fungere og se ut var lettere å ta eierskap.

**Kreativitet og problemløsning:**

Det å kunne gjøre så mye samtidig som man selv kan så lite, det var faktisk veldig motiverende for læring. Man ser et gløtt av hva som er mulig å få til med mer kunnskap og erfaring. Jeg følte det påvirket i positiv retning idemessig. Derimot ble jeg nok litt mer passiv enn kreativ når det gjaldt den IT-tekniske delen. Det ble litt overveldende når alt var ukjent, og ble da litt redd for å gjøre feil eller overprøve KI. Likevel oppsto det mange probelmer underveis som fremmet litt kreativitet. Fikk hjelp av faglærere med mange problemer, og ble også litt mer kreativ i form av å teste ut ulike varianter og søke annen info eksternt for å løse utfordringer.

### 4.3 Sammenligning: Med og uten KI

Jeg hadde nok ikke klart å gjennomføre noe i nærheten av et slikt prosjekt uten KI. Det ville isåfall tatt mange år både å forstå alt, og ikke minst kunne utføre det, da jeg ikke har noen erfaring hverken med frontend- eller backendutvikling. Så sånn sett er KI et must for å få til noe som helst av denne typen utvikling.

### 4.4 Samlet vurdering

Totalt sett var KI både en positiv og avgjørende faktor for å kunne prøve å komme seg gjennom et slikt prosjekt for min del. Ideelt sett skulle det vært bedre å kunne prosessen på egenhånd, for deretter å bruke KI til å effektivisere det, og lettere kunne ta den rollen vi egentlig skulle ha, som supervisor. Det er fort gjort å bli en litt usikker tilskuer til prosessen, noe som ikke gir like gode resultat. Men det ga også utrolig mye læring, og ønske om å lære og forstå mer. Jeg tror jeg kan få testet mye mer, og lært mer om utvikling med KI, enn hva jeg hadde hatt kapasitet til uten. Organisering og systematisering i et utviklingsprosjekt er også noe som er overførbart til mange andre type prosjekter, og dette er også noe jeg lærte mye om ved hjelp av dette prosjektet.

---

## 5. Etiske implikasjoner

### 5.1 Ansvar og eierskap

Hvem er ansvarlig for koden når KI har bidratt? Ifølge Patentstyret er det bred juridisk enighet om at det kun er menneskeskapte produkter som kan omfattes av opphavsrett. Men dersom man selv har stått for tankene og refleksjonene, og kun brukt KI til å utføre selve arbeidet, da kan det tenkes av produktet kan bli beskyttet av opphavsrett, og da er det utvikleren som er ansvarlig for koden. Det ser ut til at det er usikkerhet rundt disse spørsmålene, og vil tro at man fort kan havne i et "gråsoneland". Det er en glidende overgang mellom å ha støttet seg litt på KI og at KI har tatt de viktige beslutningene. Ser for meg at dette vil bli en problemstilling som det blir mer og mer fokus på framover, og at det blir viktig å følge EU-direktiver og ha klarere spilleregler enn hva det virker for å være i dag. Utviklingen ser ut til å gå raskere enn hva styresmaktene greier å håndtere fortløpende. For å kunne validere KI-generert kode er det viktig med manuell gjennomgang og menneskelig involvering. Ellers blir det bukken som passer havresekken. Jeg tror vi må ha folk med minst like stor faglig kompetanse som i dag for å sikre kvaliteten på det KI har gjort, mens behovet for utførende arbeid framover vil kanskje ikke være like stort som i dag.

### 5.2 Transparens

- Jeg mener det bør være transparent at KI er brukt. Det er viktig for videre utvikling, opphavsrett, videre vurderinger mtp personvern m.m.
- Man kan dokumentere at KI er brukt ved å bruke kommentarer i koden (eller be KI om å gjøre det selv). Man kan ha Readme-filer der man dokumenterer. Man kan også legge ved prompter, slik vi gjorde i prosjektet.
- Konsekvensene av å ikke være åpen om KI-bruk kan være store. Nettopp av årsakene jeg nevnte i punkt en. Det er også etterhvert blitt mange forskrifter og direktiver både nasjonalt og i EU, og man kan risikere å bli stilt økonomisk ansvarlig om noe går galt, dersom det ikke er dokumentert rett, eller om man ikke har vært åpen om KI-bruk i løsningen/applikasjonen.

### 5.3 Påvirkning på læring og kompetanse

Jeg mener at KI er et verktøy som det er utrolig nyttig å forstå mest mulig av, og kunne utnytte. Men for å kunne gjøre det er det nødvendig å ha et kompetansegrunnlag og kunne forstå hva det er KI gjør i en gitt prosess, og spesielt å kunne vurdere resultatet av hva som har blitt gjort. Hvis KI skal erstatte menneskelig kompetanse tror jeg både resultatet blir dårligere, og at vi mister kontroll på hva som blir produsert og kvaliteten på det som blir produsert. Man lærer ikke like mye av å få KI til å gjøre en oppgave for seg som å lære seg å utføre oppgaven selv, men jeg har tro på en gylden middelveg, der KI kan ta eksisterende kompetanse et stort skritt videre, og gi økt læring om man bruker det på en smart måte.

### 5.4 Arbeidsmarkedet

Jeg ser for meg en stadig økende bruk av KI i IT-markedet. Spesielt innen maskinlæring o.l. Det vil bli redusert behov for mange av dagens roller, spesielt mer produksjonsbaserte oppgaver. I egen bedrift ser man at det skrikes etter kompetanse på KI, og at særlig oppgaver som bildedetektering o.l. er noe man ønsker å bruke KI til. Jeg tror roller som er av mer mellommenneskelig karakter blir viktigere, mens mye av de tekniske oppgavene, som programmering o.l. i stor grad vil kunne utføres praktisk av KI.

### 5.5 Datasikkerhet og personvern

Jeg delte data jeg hadde lokalt i mappa jeg jobbet i da jeg ba Gemini om å utføre oppgaver med disse filene som referanser. I tillegg vil alt jeg skriver og kommuniserer (alle promptene) deles. Det er jo en viss risiko å dele data med KI, da alt man deler potensielt kan deles videre. KI er ikke spesielt bra når det kommer til personvern, og det er absolutt en faktor man bør ta hensyn til. Det kan fort lekkes sensitiv informasjon, som API-nøkler, passord og private opplysninger. Man bør tenke på å skjerme denne typen informasjon ved bruk av KI. Det er viktig å følge GDPR, for å beskytte personlige opplysninger.

---

## 6. Teknologiske implikasjoner

### 6.1 Kodekvalitet og vedlikehold

- Jeg tror det kan være problematisk over tid å vedlikeholde KI-generert kode, siden den kan være vanskelig å forstå for mennesker, ikke være tilpasset endringer i situasjonen den ble laget for, og at det heller ikke er like lett å kjøre valideringer på KI-generert kode.
- Jeg har inntrykk av at KI-generert kode kan være i overkant komplisert, og mindre intuitiv enn menneskeskapt kode. Når vi koder selv har vi ofte tatt hensyn til mer enn det rent systemmessige.
- Utfordringer med å debugge KI-generert kode kan være at man ikke får testet den i miljø slik som man kan med menneskeskapt kode. Det blir vanskeligere å sette i kontekst. Kanskje man også har "best practice" i et miljø, og at koden kanskje ikke er generert med hensyn til kontekst.

### 6.2 Standarder og beste praksis

- Jeg tror det er vanskelig å få KI til å følge beste praksis eller industristandarder. Det vil alltid være predikeringer og ikke miljømessige hensyn når koden blir generert av KI.
- Det var et tilfelle i implementeringen hvor KI ba meg om å installere en gammel versjon av Python. Jeg valgte å ikke gjøre det, siden den allerede hadde jobbet lenge med oppgaven den ikke hadde fått til å løse, og kontekstvinduet var blitt veldig stort.
- Jeg tror det er ekstra viktig med validering av KI sine forslag, siden KI ikke kan tenke på ytre faktorer og sette ting i kontekst. Har også erfart at KI hallusinerer hvis den ikke finner svaret, og fortsetter å bygge videre på det dersom man ikke fanger det opp i tide.

### 6.3 Fremtidig utvikling

- Jeg tror KI vil endre programutvikling fra at man nå må være god til å skrive kode, til at man med KI må bli god til å forstå kode, men kanskje ikke nødvendig å være like god på å skrive den selv. Jeg tror KI vil kunne overta mye av arkitekten sin rolle, og at mennesket sin rolle går mer på å sette konteksten, ta hensyn til miljøet og designen.
- Utviklere må kunne flere ledd i prosessen. Det blir ikke som nå, hvor du har en som koder backend, en på frontend, en på planlegging og en på utvikling. Man må forstå og være god på hele prosessen.
- Jeg vil anta at det er lurt å begynne i det små og sørge for at man har god kontroll om man skal ta i bruk KI i utviklingsprosesser. Det er spesielt viktig å tenke langsiktig, og å være nøye med ivaretakelse av personvern og sensitiv informasjon.

---

## 7. Konklusjon og læring

### 7.1 Viktigste lærdommer

1. Innblikk i uante muligheter med KI
2. Lærdom om programvareutvikling, og prosesser jeg ikke kunne noe om tidligere
3. Planlegge et prosjekt, skrive en ide og se den vokse til et produkt
4. Tekniske IT-ferdigheter, de er fremdeles på ingen måte ikke bra, men et stort skritt bedre enn før jeg startet
5. Nye måter å arbeide på, og blitt kjent med mange nye programmer og verktøy

### 7.2 Hva ville dere gjort annerledes?

Skulle jeg startet på nytt igjen nå ville jeg ha stilt enda flere spesifikke prompter, gjort mer research på programvareutvikling i forkant, for å forstå mer av prosessen og kunne ha et mer kritisk øye underveis i prosessen. Jeg tror det tekniske valgene var veldig bra slik de var, men jeg har nå mer kunnskap om hva de ulike filene representerer, og ville gått grundigere gjennom og lett etter avvik, selv om valideringen til Gemini tilsa ingen avvik. Da kunne jeg ha oppdaget problemer på et tidligere tidspunkt. Kanskje hadde jeg da klart å styre KI mer i den retningen jeg mente var bra for prosjektutviklingen.

### 7.3 Anbefalinger

- Mitt råd om effektiv bruk av KI vil være å sette seg godt inn i hva som skjer, hva modellen gjør og opparbeide seg god kunnskap om hva KI er, for å kunne utnytte det best mulig. I tillegg er rådet å ha god kjennskap til prosessen man vil ha hjelp av KI til, være kritisk og "styre skuta".
- Noen fallgruver er det å ikke være grundig nok i planleggingsfasen, ikke ha nok kjennskap til det du vil ha KI til å utføre, kjøre for store oppgaver på en gang, ikke ha nok modellkapasitet, undervurdere kompleksiteten i en oppgave og være kritisk nok til det KI produserer.
- Beste praksis jeg oppdaget var nytten av å ha en konkret og detaljert prosjektplan, og viktigheten av å være grundig i planleggingsfasen. Det er så mange ledd å huske på, og det å kunne følge planen var en god hjelp. Samme var også det å jobbe i en egen grein i git for hver fase, og klare å huske å commite hvert lille steg. Disse tingene mener jeg var stor del av oppskriften for å lykkes. I tillegg var det lurt å kjøre valideringen av oppgaver etter å ha renset kontekstvinduet, da det lett ble slik at KI var veldig fornøyd med eget arbeid ellers.

### 7.4 Personlig refleksjon (individuelt)

**[Lotte Picard]:**

Læring og utvikling for mitt vedkommende har vært stort, da jeg startet så å si på null. Med kun noe teoretisk programmeringserfaring og et par enkeltemner med innføring i KI i sekken, og heller ingen erfaring med applikasjonsutvikling ble det en bratt læringskurve. Jeg syns det var utrolig interessant å lære mer om dette, og det åpnet øynene for muligheter og teknologi jeg ikke ante eksisterte. Jeg kommer helt klart til å bruke mer tid på å sette meg inn i dette, og håper jeg på sikt kan implementere noe av den nye kunnskapen inn i egen arbeidssituasjon. Spesielt det å kunne bruke prompter for å utvikle ting var veldig gøy. Jeg følte designbiten var der jeg kunne utfolde meg mest, ved hjelp av Stitch, og føler nok et behov for å sette meg mye mer inn i applikasjonsutvikling og hva de ulike delene i prosessen gjør for å få enda mer ut av å bruke Gemini eller lignende verkøy videre i praksis. Det har vært et spennende og utrolig lærerikt prosjekt.

---

## 8. Vedlegg (valgfritt)

- https://github.com/IBE160/SG-Lotte.git
